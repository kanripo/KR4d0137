# -*- mode: mandoku-view; -*-
#+TITLE: 龜山先生語錄
#+DATE: 2015-09-12 00:16:16.315836
#+PROPERTY: ID KR4d0137
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0636-001龜山先生語錄-卷一.
<pb:KR4d0137_SBCK_001-1a>¶
龜山先生語録卷第一¶
　　　荆州所聞(甲申四月至乙)¶
先生曰自堯舜以前載籍未具丗所有者獨伏¶
　犧所畫八卦耳當是之時聖賢如彼其多也¶
　自孔子刪定繫作之後更秦歷漢以迄于今¶
　其書至不可勝紀人之所資以爲學者冝易¶
　於古然其間千數百年求一人如古之聖賢¶
　卒不易得何哉豈道之所傳固不在於文字¶
　之多寡乎夫堯舜禹皐陶皆稱&KR0002;稽古非無¶
　待於學也其學果何以乎由是觀之聖賢之¶
<pb:KR4d0137_SBCK_001-1b>¶
所以爲聖賢其用心必有在矣學者不可不¶
　察之也¶
觀孔門弟子之徒其事師雖至於流離困餓濱¶
　於死而不去非要譽而規利也所以甘心焉¶
　者其所求也大矣流離困餓且濱於死有不¶
　足道者學者知此然後知學之不可巳矣¶
古之學者以聖人爲師其學有不至故其德有¶
　差焉人見聖人之難爲也故凡學者以聖人¶
　爲可至則必以爲狂而&KR0060;𥬇之夫聖人固未¶
　易至&KR0002;舎聖人而學是將何所取則乎以聖¶
<pb:KR4d0137_SBCK_001-2a>¶
　人爲師猶學射而立的然的立於彼然後射¶
　者可視之而求中&KR0002;其中不中則在人而已¶
　不立之的以何爲凖¶
問曽西不爲管仲而於子路則曰吾先子之所¶
　畏或曰羞管仲之所巳爲慕子路之所未就¶
　此說是否曰孔子曰由也千乗之國可使治¶
　其賦也使其見於施爲如是而已其於九合¶
　諸侯一正天下固有所不逮也然則如之何¶
　曰管仲之功子路未必能之然子路譬之御¶
者則範我馳驅者也&KR0002;管仲蓋詭遇耳曾西¶
<pb:KR4d0137_SBCK_001-2b>¶
仲尼之徒也蓋不道管仲之事¶
六經不言無心惟佛氏言之亦不言修性惟&KR0045;¶
雄言之心不可無性不假修故易止言洗心¶
盡性記言正心尊德性孟子言存心養性佛¶
　氏和順於道德之意蓋有之理於義則未也¶
聖人以爲㝷常事者莊周則夸言之莊周之博¶
　乃禪家呵佛罵祖之𩔖是也如逍遥游養生¶
　主曲譬廣喻張大其說論其要則逍遥游一¶
　篇乃子思所謂無入而不自得而養生主一¶
　篇乃孟子所謂行其所無事而巳¶
<pb:KR4d0137_SBCK_001-3a>¶
問孔子曰中庸之爲德其至矣乎何也曰至所¶
　謂極也極猶屋之極所處則至矣下是爲不¶
　及上焉則爲過或者曰髙明所以處已中庸¶
　所以處人如此則是聖賢所以自待者常過¶
　而以其所賤者事君親也而可乎然則如之¶
　何曰髙明即中庸也髙明者中庸之體中庸¶
　者髙明之用耳髙明亦猶所謂至也¶
問或曰中所以立常權所以盡變不知權則不¶
　足以應物知權則中有時乎不必用矣是否¶
　曰知中則(一作/即)知權不知權是不知中也曰旣¶
<pb:KR4d0137_SBCK_001-3b>¶
　謂之中斯有定所必有權焉是中與權固異¶
　矣曰猶坐於此室室自有中移而坐於堂則¶
　向之所謂中者今不中矣堂固自有中合堂¶
　室而觀之蓋又有堂室之中焉&KR0002;居今之所¶
　守向之中是不知權豈非不知中乎又如以¶
　一尺之物約五寸而執之中也一尺而厚薄¶
　小大之體殊則所執者輕重不等矣猶執五¶
　寸以爲中是無權也蓋五寸之執長短多寡¶
　之中而非厚薄小大之中也欲求厚薄小大¶
　之中則釋五寸之約唯輕重之知而其中得¶
<pb:KR4d0137_SBCK_001-4a>¶
　矣故權以中行中因權立中庸之書不言權¶
　其曰君子而時中蓋所謂權也(一連下段)¶
舜跖之分利與善之間也利善之間相去甚微¶
　學者不可不知¶
爲文要有温柔敦厚之氣對人主語言及章䟽¶
　文字温柔敦厚&KR0057;不可無如子瞻詩多於譏¶
　玩殊無惻怛愛君之意荆公在朝論事多不¶
　循理惟是爭氣而巳何以事君君子之所養¶
　要令暴慢邪僻之氣不設於身體¶
陶淵明詩所不可及者冲澹深粹岀於自然&KR0002;¶
<pb:KR4d0137_SBCK_001-4b>¶
　曽用力學然後知淵明詩非着力之所能成¶
私意去盡然後可以應丗老子曰公乃王¶
儒佛深處所差杪忽耳見儒者之道分明則佛¶
　在其下矣今學之徒曰儒者之道在其下是¶
　不見吾道之大也爲佛者旣不讀儒書或讀¶
　之而不深究其義爲儒者又自小也然則道¶
　何由明哉¶
君子無終食之間違仁說者曰飲食必有𥙊是¶
　也曰如是則造次顚沛之際遑遽急迫甚矣¶
　欲不離仁仁之道安在且飲食必有祭小人¶
<pb:KR4d0137_SBCK_001-5a>¶
亦然豈能仁乎¶
孔子以其子妻公冶長以其兄之子妻&KR0047;容說¶
者曰君子之處其子與處其兄之子固不同¶
也曰兄弟之子猶子也何擇乎誠如所言是¶
　聖人猶有私意也聖人不容有私意&KR0002;二女¶
　之少長美惡必求其對所妻之先後未必同¶
時安在其厚於兄而薄於己耶記此者特言¶
　如是二人可託以女子之終身且聖人爲子¶
　擇配不求其他故可法也¶
或謂孔子登東山而小魯登泰山而小天下此¶
<pb:KR4d0137_SBCK_001-5b>¶
言勝物而小之曰使聖人以勝物爲心是將¶
自小安能小物聖人本無勝物之心身之所¶
處者髙則物自不得不下耳¶
葉公以證父之攘羊爲直而孔子以爲吾黨之¶
　直者父爲子隱子爲父隱夫父子之眞情豈¶
　欲相暴其惡哉行其眞情乃所謂直反情以¶
　爲直則失其所以直矣乞醯之不得爲直亦¶
　猶是也¶
周禮王燕則以膳夫爲獻主說者曰君臣之義¶
　不可以燕廢曰是不然此孟子所謂養君子¶
<pb:KR4d0137_SBCK_001-6a>¶
之道也禮受爵於君前則降而再拜燕所以¶
待羣臣嘉賔也而使之有升降拜揖之勞是¶
以犬馬畜之矣故以膳夫爲獻主而主不自¶
獻酬焉是乃所以爲養君子之道而&KR0338;人繼¶
粟庖人繼肉之義也¶
周禮凡用皆㑹唯王及后不㑹說者曰不得以¶
有司之法制之曰有司之不能制天子也固¶
矣然而九式之職冢宰任之王恣其費用有¶
　司雖不㑹冢宰得以九式論於王矣故王后¶
　不㑹非蕩然無以禁止之也制之有冡宰之¶
<pb:KR4d0137_SBCK_001-6b>¶
義而非以有司之法故也¶
或曰書之終秦誓以見聖人之樂人悔過也故¶
凡過而能悔者取其悔而不追其過可也今¶
有殺人而&KR0013;刑者臨刑而曰吾惟殺人以至¶
此也仁者於此亦必哀而捨之曰書之有秦¶
費二誓以誌帝王之誥命於是絶故也其大¶
意則言有國者不可廢誓於誓之中其事又¶
有可取者則如秦之罪己而不責人是也&KR0002;¶
　曰取其悔而巳不咎其過其旣悔而有過也¶
　亦不當罪乎聖人以恕待人於人之悔也嘉¶
<pb:KR4d0137_SBCK_001-7a>¶
之可也如以悔爲是而不問其改與不改則¶
改過者鮮矣故君子之取人也取其改不取¶
其悔且殺人至於&KR0013;刑而自狀其過蓋傷其¶
死之不善也使殺人而不必死其肯悔乎崤¶
之戰不敗則秦自以爲功矣何以知之以濟¶
　河之師知之也濟河之師何義哉¶
君子務本言凡所務者惟本而已&KR0002;仁之於孝¶
悌其本之一端耳蓋爲仁必自孝悌推之然¶
後能爲仁也其曰爲仁與體仁者異矣體仁¶
則無本末之别矣孔子曰老者安之朋友信¶
<pb:KR4d0137_SBCK_001-7b>¶
　之少者懷之此無待乎推之也孟子曰老吾¶
老以及人之老㓜吾㓜以及人之㓜此推之¶
　也推之所謂爲仁¶
問子貢貨殖誠如史遷之言否曰孔門所謂貨¶
　殖者但其中未能忘利耳豈&KR0002;商賈之爲哉¶
　曰樊遲請學稼學圃如何曰此亦非爲利也¶
　其所願學正許子並耕之意而命之爲小人¶
　者蓋稼圃乃小人之事而非君子之所當務¶
　也君子勞心小人勞力¶
先生嘗夜夢人問王由足用爲善何以見語之¶
<pb:KR4d0137_SBCK_001-8a>¶
　曰齊王只是朴實故足以爲善如好貨好色¶
　好勇與夫好丗俗之樂皆以直告而不隱於¶
　孟子其朴實可知&KR0002;乃其心不然而謬爲大¶
　言以欺人是人終不可與入堯舜之道矣何¶
善之能爲¶
狼跋之詩曰公孫碩膚赤舄几几周公之遇謗¶
　何其安閑而不迫也學詩者不在語言文字¶
　當想其氣味則詩之意得矣¶
孟子言說大人則藐之至於以己之長方人之¶
　短猶有此等氣𧰼在&KR0002;孔子則無此矣觀郷¶
<pb:KR4d0137_SBCK_001-8b>¶
黨一篇與上大夫言誾誾如也與下大夫言¶
侃侃如也以至見冕者與瞽者雖䙝必以貌¶
如此何暇藐人禮曰貴貴爲其近於君也敬¶
長爲其近於親也故孔子謂君子畏大人¶
孔子言由求爲具臣曰弑父與君亦不從也由¶
　求如是而巳乎曰弑父與君言其大者蓋小¶
　者不能不從故也&KR0002;季氏旅太山伐顓&KR0119;而¶
　不能救之之事是巳然則或許其升堂且皆¶
　在政事之科何也曰小事之失亦未必皆從¶
　但自弑父與君而下或從一事則不得爲不¶
<pb:KR4d0137_SBCK_001-9a>¶
從&KR0002;弑父與君則决不從矣進此一等便爲¶
大臣如孔孟之事君是也故孔孟雖當亂丗¶
　而遇庸暗之主一毫亦不放過¶
事道與禄仕不同常夷甫家貧召入朝神宗欲¶
　優厚之令兼數局如登聞鼓染院之𩔖庶幾¶
俸給可贍其家夷甫一切受之不辭及正叔¶
　以白衣擢爲勸講之官朝廷亦使之兼他職¶
　則固辭蓋前日所以不仕者爲道也則今日¶
　之仕湏是官足以行道乃可受不然是茍禄¶
　也然後丗道學不明君子之辭受取舎人鮮¶
<pb:KR4d0137_SBCK_001-9b>¶
能知之故常公之不辭人不以爲非而程公¶
之辭人亦不以爲是¶
王逢原才髙識逺未必見道觀其所著乃髙論¶
怨誹之流假使用之亦何能爲春秋昭如日¶
星但說者斷以已意故有異同之論&KR0002;義理¶
巳明春秋不難知也春秋始於隱其說紛紛¶
　無定論孟子有言王者之迹熄而詩亡詩亡¶
　然後春秋作據平王之崩在隱公之三年也¶
　則隱公即位實在平王之時自幽王爲犬戎¶
　所㓕而平王立於東遷當是時黍離降而爲¶
<pb:KR4d0137_SBCK_001-10a>¶
國風則王者之詩亡矣此春秋所以作也¶
易於咸卦&KR0004;六言咸其拇六二言咸其腓九三¶
言咸其股九五言咸其脢上六言咸其輔頰¶
舌至於九四一爻由一身觀之則心是也獨¶
　不言心其說以謂有心以感物則其應必狹¶
　矣唯忘心而待物之感故能無所不應其繇¶
　辭曰貞吉悔亡憧憧往來朋從爾思夫思皆¶
　縁其𩔖而巳不能周也所謂朋從者以𩔖而¶
　應故也故孔子繫辭曰天下何思何慮天下¶
　同歸而殊塗一致而百慮天下何思何慮夫¶
<pb:KR4d0137_SBCK_001-10b>¶
心猶鏡也居其所而物自以形來則所鑒者¶
廣矣&KR0002;執鏡隨物以度其形其照幾何或曰¶
思造形之上極過是非思之所能及故唯天¶
　下之至神則無思也無思所以體道有思所¶
以應丗此爲不知易之義也易所謂無思者¶
　以謂無所事乎思云耳故其於天下之故感¶
而通之而巳今而曰不可以有思又曰不能¶
　無思此何理哉¶
或曰聖人所以大過人者蓋能以身救天下之¶
　弊耳昔伊尹之任其弊多進而寡退苟得而¶
<pb:KR4d0137_SBCK_001-11a>¶
　害義故伯夷岀而救之伯夷之清其弊多退¶
　而寡進過廉而復刻故柳下惠出而救之柳¶
　下惠之和其弊多汚而寡㓗惡異而尚同故¶
　孔子出而救之是故伯夷不清不足以救伊¶
　尹之任柳下惠不和不足以救伯夷之清此¶
　三人者因時之偏而救之非天下之中道也¶
　故乆必弊至孔子之時三聖人之弊各極於¶
　天下故孔子集其行而大成萬丗之法然後¶
　聖人之道無弊其所以無弊者豈孔子一人¶
　之力哉四人者相爲終始也使三聖人者當¶
<pb:KR4d0137_SBCK_001-11b>¶
　孔子之時皆足以爲孔子矣曰何不思之甚¶
　也由湯至於文王之時五百有餘嵗其間賢¶
　聖之君六七作其成就人才之衆至其衰丗¶
　&KR0057;有存者使伊尹有弊當時更丗之乆上之¶
　爲君下之爲臣皆足以有爲獨無以革之乎¶
　由周至于戰國之際又五百有餘嵗文武周¶
　公之化不爲不深使伯夷之弊至是猶在則¶
　周之聖人所謂一道德以(同/風)俗者殆無&KR0024;於¶
　丗而獨俟一柳下惠耶况孔子去柳下惠未¶
　逺&KR0002;柳下惠能矯伯夷之清使天下從之其¶
<pb:KR4d0137_SBCK_001-12a>¶
　弊不應繼踵而作而孔子救之又何其遽也¶
　且孔子之時荷蕢荷蓧接輿沮溺之流必退¶
　者尚多也則柳下惠之所爲是果何益乎故¶
　爲聖人救弊之說者是亦不思而巳矣夫伊¶
　尹固聖人之任者然以爲必於進則不可也¶
　湯三使往聘之然後幡然以就湯不然將不¶
　從其聘耶則伊尹之不必進可見伯夷固聖¶
　人之清者然以爲必於退則不可也方其辟¶
　紂居諸海濵以待天下之清聞西伯善養老¶
　者則歸之則伯夷之不必退亦可見&KR0002;柳下¶
<pb:KR4d0137_SBCK_001-12b>¶
　惠孔子蓋以謂直道而事人孟子亦稱其不¶
　以三公易其介夫亦豈以同爲和乎由是觀¶
　之其弊果何自而得之耶&KR0002;曰孔子之道所¶
　以無弊者四人者相爲終始使三聖人當孔¶
　子之時亦皆足以爲孔子此&KR0057;不可孟子曰¶
　伯夷伊尹不同道又曰自生民以來未有盛¶
　於孔子而伯夷伊尹不足以班之而其所謂¶
　同者得百里之地而君之皆能以朝諸侯有¶
　天下行一不義殺一不辜而得天下皆不爲¶
　而巳彼爲任爲清爲和一節之至於聖人者¶
<pb:KR4d0137_SBCK_001-13a>¶
也其可以爲孔子乎夫以三人爲聖者孟子¶
發之也而孟子之言其辨如彼今釋孟子之¶
言安得強爲之說乎雖然此孟子之言也學¶
者於聖人又當自有所見自無所見縱得孟¶
　子之旨何與吾事¶
問伊尹五就湯五就桀何也曰其就湯也以三¶
䀻之勤也其就桀也湯進之也然則何爲事¶
桀曰旣就湯則當以湯之心爲心湯豈有伐¶
桀之意哉其不得巳而伐之也人歸之天命¶
　之耳方其進伊尹以事桀也蓋欲其悔過遷¶
<pb:KR4d0137_SBCK_001-13b>¶
　善而巳茍悔過遷善則吾北靣而臣之固所¶
　願也&KR0002;湯&KR0004;求伊尹即有伐桀之意而伊尹¶
　遂相之是以取天下爲心也以取天下爲心¶
　豈聖人之心哉¶
問伯夷伊尹柳下惠之行固不同矣使伯夷居¶
湯之丗就湯之聘乎曰安得而不就然則湯¶
使之就桀則就之乎曰否何以知其然曰伯¶
夷聞文王作興則歸之宜其就湯之聘然而¶
横政之所岀橫民之所止不忍居也使之事¶
桀蓋有所不屑矣然則其果相湯也肯伐桀¶
<pb:KR4d0137_SBCK_001-14a>¶
　乎曰至天下共叛之桀爲獨夫伯夷伐之亦¶
　何恤哉¶
或曰湯之伐桀也衆以爲我后不恤我衆舎我¶
　穡事而割正夏而湯告以必往是聖人之任¶
　者也文王三分天下有其二以服事商是聖¶
　之清者也曰非也湯之伐桀雖其衆有不恱¶
　之言憚勞而巳&KR0002;夏之人則不然曰時日曷¶
　喪予及汝皆亡故攸徂之民室家相慶簞食¶
　壷漿以迎王師湯雖不往不可得矣文王之¶
　時紂猶有天下三分之一民猶以爲君則文¶
<pb:KR4d0137_SBCK_001-14b>¶
　王安得而不事之至於武王而受罔有悛心¶
　賢人君子不爲所殺則或爲囚奴或去國紂¶
　之在天下爲一夫矣故武王誅之亦不得巳¶
也孟子不云取之而燕民不恱則勿取古之¶
　人有行之者文王是也取之而燕民恱則取¶
　之古之人有行之者武王是也由此觀之湯¶
非樂爲任而文王非樂爲清也㑹逢其適而¶
　巳¶
孟子與人君言皆所以擴其善心而革其非不¶
　止就事論事如論齊王之愛牛而曰是心足¶
<pb:KR4d0137_SBCK_001-15a>¶
以王論王之好樂而使之與百姓同樂論王¶
之好貨好色好勇而陳周之先王之事&KR0002;使¶
爲人臣者論事毎如此而其君肯聽豈不能¶
堯舜其君¶
又曰孟子對人君論事句句未甞離仁此所謂¶
　王道也曰安得句句不離乎仁曰須是知一¶
　以貫之之理曰一以貫之仁足以盡之否曰¶
　孟子固曰一者何曰仁也仁之用大矣今之¶
學者仁之體亦不曾體究得¶
齊王顧鴻鴈麋鹿以問孟子孟子因以爲賢者¶
<pb:KR4d0137_SBCK_001-15b>¶
而後樂此至其論文王夏桀之所以異則獨¶
樂不可也丗之君子其賢者乎則必語王以¶
憂民而勿爲臺沼𫟍囿之觀是拂其欲也其¶
佞者乎則必語王以自樂而廣其侈心是縱¶
其欲也二者皆非能引君以當道唯孟子之¶
言常於毫髮之間剖析利害之所在使人君¶
　化焉而不自知夫如是其在朝廷則可以格¶
　君心之非而其君易行也¶
或曰居今之丗去就之際不必一一中節欲其¶
　皆中節則道不得行矣曰何其不自重也枉¶
<pb:KR4d0137_SBCK_001-16a>¶
　己者其能直人乎古之人寧道之不行而不¶
輕其去就如孔孟雖在戰國之時其進必以¶
　正以至終於不得行而死是矣顧今之丗獨¶
　不如戰國之時乎使不恤其去就可以行道¶
孔孟當先爲之矣孔孟豈不欲道之行哉¶
或曰以術行道而心正如何曰謂之君子豈有¶
　心不正者當論其所行之是否爾且以術行¶
道未免枉己與其自枉不&KR0002;不得行之愈也¶
宋牼以利說秦楚使之罷兵以息兩國之爭其¶
　心未爲過也然孟子力抵之蓋君子之事君¶
<pb:KR4d0137_SBCK_001-16b>¶
其說不可惟利之從苟惟利之從則人君所¶
見者利而巳彼有軋吾謀者其說又利於我¶
吾說必見屈矣故不&KR0002;與之談道理道理旣¶
明人自不能勝也所謂道理之談孟子之仁¶
義是也王覇之佐其義利之間乎一毫爲利¶
則不足爲王矣後丗道學不明人以顔子伯¶
夷只作一節之士&KR0002;孟子之論則是兩人者¶
豈清修介潔者耶如伯夷直許之以朝諸侯¶
　一天下顔子直許之以禹稷之事¶
方太公釣於渭不遇文王特一老漁父耳及一¶
<pb:KR4d0137_SBCK_001-17a>¶
　朝用之乃有鷹&KR0045;之勇非文王有獨見之明¶
　誰能知之學者須體此意然後進退隱顯各¶
　得其當¶
或曰德而巳矣奚取於聦明曰徒取其德或有¶
有德而不聦明者如此則人得以欺罔之何¶
　以濟務故書稱堯舜禹湯文武皆言其聦明¶
爲是故也¶
黃叔度學充其德雖顔子可至矣¶
一介之與萬鍾&KR0002;論利則有多寡&KR0002;論義其理¶
　一也伊尹惟能一介知所取與故能禄之以¶
<pb:KR4d0137_SBCK_001-17b>¶
天下弗顧繫馬千駟弗視自後丗觀之則一¶
介不以予人爲太吝一介不以取諸人爲太¶
潔然君子之取予適於義而巳予之嗇取之¶
微雖&KR0002;不足道矣然苟害於義又何多寡之¶
間乎孔子於公西赤之富不恤其請於原憲¶
　之貧不許其辭此知所予者也孟子言非其¶
　道則一簞食不可受於人如其道則舜受堯¶
　之天下不以爲泰此知所取者也¶
孟子稱舜𧰼憂亦憂𧰼喜亦喜此語最冝味之¶
　夫舜之意唯恐不𫉬於𧰼也則𧰼喜舜自喜¶
<pb:KR4d0137_SBCK_001-18a>¶
夫豈有僞乎是之謂不藏怒不𪧐怨¶
問𧰼日以殺舜爲事而舜終不爲所殺何也曰¶
堯在上天下豈容有殺兄者乎此語自是萬¶
章所傳之謬據書所載但云𧰼傲而巳觀萬¶
章之言傲何足以盡之其言殺舜之時堯巳¶
　妻之二女又使其子九男百官皆事舜於畎¶
　畒之中𧰼必不敢但萬章所問其大意不在¶
　此故孟子當時亦不暇辨¶
孟子言舜之怨慕非深知舜之心不能及此據¶
　舜惟患不順於父母不謂其盡孝也凱風之¶
<pb:KR4d0137_SBCK_001-18b>¶
詩曰母氏聖善我無令人孝子之事親如此¶
　此孔子所以取之也孔子曰君子之道四丘¶
　未能一焉&KR0002;乃自以爲能則失之矣¶
顔子所學學舜而巳蓋舜於人倫無所不盡也¶
　以爲父子盡父子之道以爲君臣盡君臣之¶
道以爲夫盡夫道以爲兄盡兄道此孟子所¶
　謂舜爲法於天下可傳於後丗者也孟子所¶
　憂亦憂不如舜耳人能以舜爲心其學不患¶
　不進¶
問將順其美後丗之說或成阿䛕恐是引其君¶
<pb:KR4d0137_SBCK_001-19a>¶
以當道曰然此正如孟子所謂是心足以王¶
&KR0002;曰以小易大則非其情以謂見牛未見羊¶
　而欲以羊易牛乃所以爲仁引之使知王政¶
　之可爲是謂將順又曰詳味此一章可見古¶
人事君之心¶
韓信用兵在楚漢之間則爲善矣方之五霸已¶
自不及以無節制故也如信之軍脩武髙祖¶
　即其卧内奪之印易置諸將信尚未知此與¶
&KR0068;門霸上之軍何異但信用兵能以術驅人¶
使自爲戰當時亦無有以節制之兵當之者¶
<pb:KR4d0137_SBCK_001-19b>¶
故信數得以取勝也王者之兵未甞以術勝¶
人然亦不可以計敗後丗惟諸葛亮李靖爲¶
知兵如諸葛亮巳死司馬仲逹觀其行營軍¶
壘不覺歎服而李靖惟以正出竒此爲得法¶
制之意而不務僥倖者也古人未嘗不知兵¶
如周官之法雖坐作進退之末莫不有節&KR0002;¶
平時不學一旦緩急何以應敵如此則學者¶
於行師御衆戰陣營壘之事不可不講¶
史言成安君儒者故爲韓信所勝成安君豈眞¶
　儒者哉&KR0002;眞儒必不爲韓信所詐如曰吾行¶
<pb:KR4d0137_SBCK_001-20a>¶
　仁義云耳人得而罔之是木偶人也夫兵雖¶
　不貴詐亦人所不得而詐然後爲善觀戰國¶
　用兵中原之戰也&KR0002;今之用兵禦夷狄耳力¶
　可以戰則戰𫝑利於守則守來則拒之去則¶
　勿追則邊鄙自然無事今乃反挑之且侵其¶
　地巳非理矣其决勝必取而至於用狙詐也¶
　又何足怪&KR0002;賢將必不以窮闘逺討爲事何¶
　用狙詐蓋夷狄之戰與中原之戰異夷狄難¶
　與較曲直是非惟恃力耳但以禽獸待之可¶
　也以禽獸待之如前所爲是矣¶
<pb:KR4d0137_SBCK_001-20b>¶
問今之爲將帥者不必用狙詐固是柰兵官武¶
人之有智畧者莫非狙詐之流&KR0002;無狙詐如¶
何使人曰君子無所往而不以誠但至誠惻¶
怛則人自感動曰至誠惻怛可也然今之置¶
帥朝除暮易&KR0002;以至誠爲務須是積乆上下¶
相諳其效方見卒然施之未必有&KR0024;曰誠動¶
於此物應於彼速於影響豈必在乆如郭子¶
儀守河陽李光弼代之一號令而金鼓旗幟¶
爲之精明此特其號令各有體耳推誠亦猶¶
是也¶
<pb:KR4d0137_SBCK_001-21a>¶
正叔先生過范堯夫治所謂堯夫曰聞公有言¶
作帥當使三軍愛之如父母是否曰然非歟¶
　曰公第能言之耳未必能行也曰何以言之¶
　曰聞舊帥方卒公始代之便設筵張樂犒軍¶
　此所以知公之必不能使三軍愛之如父母¶
也曰當時自合打散設筵張樂&KR0077;是錯曰打¶
　散亦不可彼卒伍之所利者財食也使其不¶
　得財食則知新帥之所以不給賜財食者爲¶
舊帥之亡也夫舊帥亦父母也今其亡未乆¶
　而給賜如常卒伍之愚忘其上以此耳然則¶
<pb:KR4d0137_SBCK_001-21b>¶
　不能使之觀舊帥如父母則必不能使之以¶
　我爲父母矣堯夫是日追送正叔曰&KR0002;不逺¶
岀不聞此言¶
祖宗能用人命故　太祖嘗曰我以一縑易一¶
　胡人首不過十萬匃奴之衆可盡唯能如此¶
　此所以能取天下今𫉬一刼盗亦須以數十¶
　千賞之&KR0002;只使一縑欲易一胡人首人必不¶
爲用唯不能用人命此所以必至於厚賞也¶
觀祖宗時江&KR0047;擅強河東未服兩浙川廣尚¶
守巢穴方是時所有財賦特中原之地耳其¶
<pb:KR4d0137_SBCK_001-22a>¶
　聚斂科配蓋不&KR0002;今之悉也其後祖宗削平¶
　&KR0427;亂只用所有不患乏財使如今日厚賞安¶
　能取天下¶
陸宣公當擾攘之際說其君未嘗用數觀其奏¶
議可見欲論天下事當以此爲法宣公在朝¶
　自以不恤其身知無不言言無不盡至於遷¶
　貶唯杜門集古方書而巳可謂知進退者¶
吕晦叔眞大人其言簡而意足孫莘老嘗言¶
　&KR0073;陵好問且曰好問則&KR0073;晦叔曰好問而&KR0073;¶
　不&KR0002;聽德而聦人有非劉向強聒而不舎者¶
<pb:KR4d0137_SBCK_001-22b>¶
　吕晦叔曰劉向貴戚之卿此語可謂忠厚然¶
向之眷眷於漢室而不忍去則是也至於上¶
變論事亦可謂不知命矣¶
問以匹夫一日而見天子天子問焉盡所懷而¶
陳之則事必有窒礙者不盡則爲不忠如何¶
　曰事亦須量深淺孔子曰信而後諫未信則¶
以爲謗已也易之&KR0106;曰浚&KR0106;凶此&KR0106;之&KR0004;也¶
故當以漸而不可以浚浚則凶矣假如問人¶
臣之忠邪其親信者誰歟遽與之辨别是非¶
則有失身之悔君子於此但不可以忠爲邪¶
<pb:KR4d0137_SBCK_001-23a>¶
　以邪爲忠語言之間故不無委曲也至於論¶
　理則不然如惠王問孟子何以利吾國則當¶
　言何必曰利宣王問孟子卿不同則當以正¶
　對蓋不直則道不見故也丗之君子其平居¶
　談道甚明論議可聽至其出立朝廷之上則¶
　其行事多與所言相戾至有圖王而實霸行¶
　義而規利者蓋以其學得之文字之中而未¶
　嘗以心驗之故也&KR0002;心之所得則曰吾所以¶
　爲已而巳是故心迹常判而爲二心迹旣判¶
　而爲二故事事違其所學¶
<pb:KR4d0137_SBCK_001-23b>¶
人臣之事君豈可佐以刑名之說如此是使人¶
　主失仁心也人主無仁心則不足以得人故¶
　人臣能使其君視民如傷則王道行矣¶
或曰特旨乃人君威福之權不可無也曰不然¶
　古者用刑王三宥之&KR0002;案法定罪而不敢赦¶
　則在有司夫惟有司守法而不敢移故人主¶
　得以養其仁心今也法不應誅而人主必以¶
特旨誅之是有司之法不必守而使人主失¶
　仁心矣¶
荆公在上前爭論或爲上所疑則曰臣之素行¶
<pb:KR4d0137_SBCK_001-24a>¶
似不至無廉耻如何不足信且論事當問事¶
之是非利害如何豈可以素有廉耻刼人使¶
信已也夫廉耻在常人足道&KR0002;君子更自矜¶
其廉耻亦淺矣蓋廉耻自君子所當爲者如¶
人守官曰我固不受贓不受贓豈分外事乎¶
理財作人兩事其說非不善然丗儒所謂理財¶
者務爲聚歛而所謂作人者起其奔競好進¶
　之心而巳易之言理財詩之言作人似不如¶
此¶
周官平頒其興積說者曰無問其欲否槩與之¶
<pb:KR4d0137_SBCK_001-24b>¶
　也故假此爲青苗之法當春則平頒秋成則¶
　入之又加息焉以謂不取息則舟車之費䑕¶
　雀之耗官吏之俸給無所從出故不得不然¶
　此爲之辭耳先生省耕歛而爲之&KR0024;助以救¶
　民急而巳方其出也未嘗望入豈復求息取¶
　其息而曰非以漁利也其可乎孟子論法以¶
　謂凶年糞其田而不足則必取盈焉使民終¶
　嵗勤動不得以養其父母又稱貨而益之是¶
　爲不善今也無問其欲否而頒之亦無問年¶
　之豐凶而必取其息不然則以刑法加焉周¶
<pb:KR4d0137_SBCK_001-25a>¶
官之意果如是乎¶
朝廷設法賣酒所在吏官遂張樂集妓女以來¶
　小民此最爲害教而必爲之辭曰與民同樂¶
豈不誣哉夫誘引無知之民以漁其財是在¶
　百姓爲之理亦當禁而官吏爲之上下不以¶
爲怪不知爲政之過也且民之有財亦湏上¶
　之人與之愛惜不與之愛惜而巧求暗取之¶
　雖無鞭笞以強民其所爲有甚於鞭笞矣余¶
　在潭州瀏陽方官散青苗時凡酒肆食店與¶
　夫俳優戯劇之罔民財者悉有以禁之散錢¶
<pb:KR4d0137_SBCK_001-25b>¶
　巳然後令如故官賣酒舊嘗至是時亦必以¶
　妓樂隨處張設頗得民利或以請不許往往¶
　民間得錢遂用之有方¶
常平法州縣寺舎嵗用有餘則以歸官賑民之¶
　窮餓者余爲瀏陽日方爲立法使行旅之疾¶
　病飢踣於道者隨所在申縣縣令寺舎飲食¶
　之欲人之入於吾境者無不得其所也其事¶
　未及行而余以罪去官至今以爲恨¶
錢塘内造什物守臣不知其數恣官官所爲至¶
　數年未已傷財害民莫此爲甚使其噐用一¶
<pb:KR4d0137_SBCK_001-26a>¶
一得以奉御兹固無嫌其實公得其一私得¶
其十其十者非以自奉則過爲竒技淫巧以¶
自獻於上與夫宫嬪之貴幸者此弊&KR0057;不可¶
言使予守錢塘必先奏上乞降所造之數付¶
有司爲之以進庶幾宦官不得容其姦是雖¶
於事未有大&KR0024;亦守臣安百姓節國用之一¶
端也如此而得罪則有名矣¶
或勸先生解經曰不敢易也曾子曰吾日三省¶
吾身爲人謀而不忠乎與朋友交而不信乎¶
傳不習乎夫傳而不習以處已則不信以待¶
<pb:KR4d0137_SBCK_001-26b>¶
人則不忠三者胥失也昔有勸正叔先生岀¶
易傳示人者正叔曰獨不望學之進乎姑遲¶
之覺耄即傳矣蓋已耄則學不復進故也學¶
　不復進&KR0002;猶不可傳是其言不足以垂後矣¶
　六經之義驗之於心而然施之於行事而順¶
然後爲得驗之於心而不然施之於行事而¶
　不順則非所謂經義今之治經者爲無用之¶
　文徼幸科第而已果何益哉¶
今所謂博學者特通歷代之故事而已必欲取¶
堯舜三代之法兼明而黙識之以斷後丗所¶
<pb:KR4d0137_SBCK_001-27a>¶
　爲之中否而去取焉蓋未能也孟子之學蓋¶
　有以爲不足學而不學者矣&KR0002;諸侯之禮是¶
　也未有當學而不學者也余觀熈寧元豐之¶
　君子皆通曉丗務而所取以爲證者秦漢以¶
　下之事而已故有爲秦漢以上之說者與之¶
　爭輙不勝&KR0002;今之論事者多以三代爲言其¶
　實未必曉有能以三代之法一一與之剖析¶
　是非有不戰而自屈者然此須深知三代致¶
　治之意方可&KR0002;周官之書先王經丗之務也¶
　不可不講&KR0002;有意於丗湏是事事明了胷中¶
<pb:KR4d0137_SBCK_001-27b>¶
　無疑方能濟務如馬周以一介草茅言天下¶
事&KR0002;素宦於朝&KR0002;非嘗學來安得生知因論¶
馬周言事毎事須開人主一線路終是不如¶
　魏證之正如諫太宗避暑事親之道甚善然¶
　又曰鑾輿之岀有日不可遽止願示還期&KR0002;¶
事非是即從而止之何用如此此正孟子所¶
　謂月攘一雞者豈是以堯舜望其君乎¶
禇遂良修起居注唐太宗曰朕有不善亦當記¶
　之乎或爲之言曰借使遂良不記天下亦當¶
　記之曰此語亦善但人主好名則可以此動¶
<pb:KR4d0137_SBCK_001-28a>¶
　之耳未盡也夫君子居其室岀其言善則千¶
　里之外應之岀其言不善則千里之外違之¶
故言行君子之樞機不可不愼縱使史官不¶
　記而民之應違如此雖欲自掩其不善其可¶
得乎¶
試教授宏辭科乃是以文字自售古人行已似¶
　不如此今之進士使豪傑者岀必不肯就然¶
　以謂舎此則仕進無路故爲不得巳之計或¶
　是爲貧或欲縁是少試其才旣得官矣又以¶
僥求榮逹此何義哉¶
<pb:KR4d0137_SBCK_001-28b>¶
¶
龜山先生語録卷第一¶
