# -*- mode: mandoku-view; -*-
#+TITLE: 龜山先生語錄
#+DATE: 2015-09-12 00:16:16.364180
#+PROPERTY: ID KR4d0137
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB07n0636-002龜山先生語錄-卷二.
<pb:KR4d0137_SBCK_002-1a>¶
龜山先生語録卷第二¶
朝廷立法臺察不許言天下利害諌官不許論¶
　人才命爲臺諌是使之言也而又禁之何理¶
　哉如命以中書舎人或升黜不當繳還詞頭¶
　則更屬他中書舎人爲之命以給事中或有¶
　必行之事則不復過門下而所謂中書舎人¶
　給事中者亦更不整理且如此是不得其職¶
　矣不得其職則當去而今之君子安爲之其¶
　義焉在常平司有支用雖是勑取法當執奏¶
　近又免執奏之法關防甚宻何可免也使吾¶
<pb:KR4d0137_SBCK_002-1b>¶
軰得爲常平官如此等事亦當辨明則知今¶
之要路大抵難處也先王之時工執藝事以¶
諌自此推之則當是時凡有職者皆得執其¶
事以諌矣&KR0002;人人有職事皆能思其利害以¶
諌法度何憂不完政事何憂不成且古者百¶
　工猶能信度以申其說而今之侍從&KR0101;司蓋¶
内外之逹官人主所親信者反未嘗知諌此¶
　又何理也¶
天生聦明時乂所謂天生者因其固然而無作¶
之謂也無所作聦明是謂憲天聦明憲天云¶
<pb:KR4d0137_SBCK_002-2a>¶
者任理而已矣故伊尹曰視逺惟明聽德惟¶
聦知此然後可與論人君之聦明矣或曰爲¶
　人君須聦明有以勝人然後可以制人而止¶
其亂曰天聦明期於勝人非也如人聽訟必¶
欲即揣知其情狀是非亦或屢中&KR0002;不任理¶
　只是億度而已非所謂聦明故孔子曰聽訟¶
吾猶人也必也使無訟乎人君如不聽德毎¶
事即揣知情狀是非所中雖多失人君之道¶
矣謂之不聦明可也¶
作詩不知風雅之意不可以作詩詩尚譎諌唯¶
<pb:KR4d0137_SBCK_002-2b>¶
　言之者無罪聞之者足以戒乃爲有&KR0024;&KR0002;諌¶
　而渉於毀謗聞者怒之何&KR0024;之有觀蘇東坡¶
詩只是譏誚朝廷殊無温柔敦厚之氣以此¶
　人故得而罪之&KR0002;是伯淳詩則聞之者自然¶
感動矣因舉伯淳和温公諸人禊飲詩云未¶
　須愁日暮天際乍輕隂又泛舟詩云只恐風¶
花一片飛何其温厚也¶
考槃之詩言永矢弗過說者曰誓不過君之朝¶
　非也矢陳也亦曰永言其不得過耳昔者有¶
　以是問常夷甫之子立立對曰古之人蓋有¶
<pb:KR4d0137_SBCK_002-3a>¶
　視其君如㓂讎者此&KR0057;害理何則孟子所謂¶
　君之視臣如犬馬則臣視君如㓂讎以爲君¶
　言之也爲君言則施報之道此固有之&KR0002;君¶
　子之自處豈處其薄乎孟子曰王庶幾改之¶
　予日望之君子之心蓋如此考槃之詩雖其¶
　時君使賢者退而窮處爲可罪夫苟一日有¶
　悔過遷善之心復以用我我必復立其朝何¶
　終不過之有大抵今之說詩者多以文害辭¶
　非徒以文害辭也又有甚者分析字之偏傍¶
　以取義理如此豈復有詩孟子引天生蒸民¶
<pb:KR4d0137_SBCK_002-3b>¶
　有物有則民之秉彞好是懿德曰故有物必¶
　有則民之秉彞也故好是懿德其釋詩也於¶
　其本文加四字而已而語自分明矣今之說¶
　詩者殊不知此¶
郭汾陽不問發墓之人雖古之齊物我者不能¶
過¶
問謝安屐齒折事識者不信是否曰此事未必¶
　無但史於此亦失之億度安知其非偶然乎¶
　&KR0002;破賊而喜在謝安固不足怪然屐齒必不¶
　爲一時遑遽而致折也¶
<pb:KR4d0137_SBCK_002-4a>¶
或謂人當無利心然後爲君子曰以此自爲可¶
也以此責人恐不勝責矣人但能於得處知¶
辨義理亦自難得故孔子以見利思義稱成¶
　人而以見得思義稱士焉此其辨也¶
物有圭角多刺人眼目亦易玷闕故君子處丗¶
當渾然天成則人不厭棄矣¶
溝洫之量不可以容江河江河之量不可以容¶
滄海有所局故也&KR0002;君子則以天地爲量何¶
　所不容有能&KR0162;一金而不顧者未必能&KR0162;十¶
　金能&KR0162;十金而不顧者未必能&KR0162;百金此由¶
<pb:KR4d0137_SBCK_002-4b>¶
所見之熟與不熟非能眞知其義之當與否¶
也&KR0002;得其義矣雖一介不妄予亦不妄取¶
丗之事&KR0017;神所以䧟於淫謟者皆其不知&KR0017;神¶
之情狀祭祀之深意也學者當求知之漢儒¶
言祖有功宗有德不毀所以勸也曰非也子¶
孫之祭其親豈爲其功德而後𥙊之乎&KR0002;以¶
爲有功德然後祭是子孫得揀擇其祖宗而¶
　尊之也豈事親之道哉秦少游以韋元成爲¶
　腐儒惡其建毀廟之議其說曰君子將營宫¶
　室宗廟爲先廐庫爲次居室爲後夫營之先¶
<pb:KR4d0137_SBCK_002-5a>¶
　親而後身則毀之先身而後親可知矣漢之¶
　離宫别館長楊五柞巳大侈靡未聞其毀乃¶
　取韋元成毀廟之說亟行之此元帝寢疾所¶
　以夢祖譴責也其後又復豈終可改乎曰審¶
　宗廟也則不容以所未當毀者而毀之矣先¶
　王之禮天子𥙊天地諸侯𥙊社稷父爲士子¶
　爲大夫葬以士祭以大夫父爲大夫子爲士¶
　葬以大夫𥙊以士支子不祭有事則祭于宗¶
　子之家明非繼體也如是則祭與不祭皆不¶
　可茍矣漢之廟在郡國蓋以千數嵗時皆諸¶
<pb:KR4d0137_SBCK_002-5b>¶
侯王主祭豈古禮哉使漢祖宗有靈當不享¶
矣立無度之廟致不享之𥙊以此事神尚不¶
欲毀邪以夢寐而復旣未知&KR0017;神之情狀引¶
之爲證其說陋矣且誠如所論先王當行之¶
矣先王豈不敬神哉¶
耳餘之交相責之深相知之淺耳故不終¶
知合内外之道則顔子禹稷之所同可見蓋自¶
誠意正心推之至於可以平天下此内外之¶
道所以合也故觀其意誠心正則知天下由¶
是而平觀其天下平則知非意誠心正不能¶
<pb:KR4d0137_SBCK_002-6a>¶
也兹乃禹稷顔回之所以同也¶
問師也辟何以見曰語云堂堂乎張也難與並¶
爲仁矣蓋幾於辟然此其&KR0004;也學於孔門者¶
皆終有進焉&KR0002;子張後來論交曰我之大賢¶
　歟於人何所不容此豈介僻之流¶
孟子曰人之有四端猶其有四體也夫四體與¶
生俱生身體不備謂之不成人闕一不可亦¶
　無先後之次老子言失道而後德失德而後¶
　仁失仁而後義失義而後禮禮者忠信之薄¶
　是特見後丗爲禮者之弊耳先王之禮本諸¶
<pb:KR4d0137_SBCK_002-6b>¶
　人心所以節文仁義是也顧所用如何豈有¶
先後雖然老子之薄而末之者其意欲民還¶
淳反樸以救一時之弊而巳夫果能使民還¶
淳反樸不亦善乎然天下豈有此理夫禮文¶
其質而巳非能有所増益也故禮行而君臣¶
　父子之道得使一日去禮則天下亂矣&KR0002;去¶
禮是去君臣父子之道也而可乎唯不可去¶
　此四端所以猶人之有四體也¶
今學者將仁小&KR0077;故不知求仁孔子曰&KR0002;聖與¶
　仁則吾豈敢孔子尚不敢當且罕言之則¶
<pb:KR4d0137_SBCK_002-7a>¶
　仁之道不亦大乎然則所謂合而言之道也¶
　何也曰由仁義行則行仁義所謂合也洪範¶
　傳曰道萬物而無所由命萬物而無所聽唯¶
　天下至神爲能與於此此爲不知道與命也¶
　孔子之言道曰誰能岀不由户何莫由斯道¶
　也其言命曰道之將行也歟命也道之將廢¶
　也歟命也夫道非能使人由之命非能使人¶
　聽之人自不能違耳聖人雖至神以謂體道¶
　而至於命則可也&KR0002;曰無所由無所聽將焉¶
　之乎且聖人未嘗不欲道之興以無可奈何¶
<pb:KR4d0137_SBCK_002-7b>¶
　故委之於命如使孔子必可以爲周公之事¶
　其不爲之乎可爲而不爲則是欲道之廢矣¶
　豈孔子之心哉故曰道萬物而無所由命萬¶
　物而無所聽者不知道與命之言也又洪範¶
　傳論水火金木土自然之數配諸人之一身¶
　皆有先後之序此有序乎夫五行在天地之¶
　間有則俱有故曰闕一不可今曰有水然後¶
　有火有火然後有木有木然後有金有金然¶
　後有土雖常人皆知其不然矣然則謂精神¶
　䰟魄意爲有序失之矣¶
<pb:KR4d0137_SBCK_002-8a>¶
或問臺諌官如何作曰剥之&KR0143;曰不利有攸往¶
　小人長也順而止之觀象也君子尚消息盈¶
　虚天行也夫君子之於小人方其進也不可¶
　以驟去觀剥之𧰼斯可見矣剥坤下而艮上¶
　坤順也艮止也此天理之不可易者也順而¶
　止之其漸而非暴之謂乎隂陽之氣消息盈¶
　虚必以其漸君子所尚蓋在於此¶
君子之治心養氣接物應事唯直而巳直則無¶
　所事矣康子饋藥孔子旣拜而受之矣乃曰¶
　丘未逹不敢嘗此疑於拂人情然聖人愼疾¶
<pb:KR4d0137_SBCK_002-8b>¶
豈敢嘗未逹之藥旣不敢嘗則直言之何用¶
委曲微生髙乞鄰醯以與人是在今之君子¶
蓋常事耳顧亦何害然孔子不以爲直以所¶
　以辭康子之言觀之信乎其不直也維摩經¶
　云直心是道&KR0163;儒佛至此實無二理學者必¶
欲進德則行已不可不直蓋孔子之門人皆¶
　於其師無隱情者知直故也如宰我短䘮之¶
　問之𩔖¶
范濟美問讀論語以何爲要曰要在知仁孔子¶
　說仁處最冝玩味曰孔子說處甚多&KR0057;的當¶
<pb:KR4d0137_SBCK_002-9a>¶
是何語曰皆的當但其門人所至有不同故¶
其答之亦異只如言剛毅木訥近仁自此而¶
求之仁之道亦自可知蓋嘗謂曾子在孔門¶
當時以爲魯魯者學道&KR0057;冝難於他人然子¶
思之中庸聖學所頼以傳者也考其淵源乃¶
自曽子則傳孔子之道者曽子而巳矣豈非¶
魯得之乎由此觀之聦明辨智未必不害道¶
　而剛毅木訥信乎於仁爲近矣¶
吕吉甫解孝經義首章云是曽子力所不能問¶
　故孔子以其　而盡告之曰豈有人未之曉¶
<pb:KR4d0137_SBCK_002-9b>¶
　而可以盡告之乎觀孔子門人問爲&KR0022;者惟¶
　顔子一人其他敢爲國者尚少今孝經所論¶
　上自天子下至庶人無不及者&KR0002;其力有未¶
　至而盡告之在孔子爲失言於曽子爲無益¶
　豈聖賢教與學之道哉孔子云參也魯蓋其¶
　&KR0004;時而後語之以一以貫之曾子於此黙喻¶
　則其所得深矣猶以爲魯是學於孔門者獨¶
　無所進乎觀論語所載曽子將死之言孟子¶
　推明不事有&KR0002;之意又詳考子思孟子傳道¶
　之所自是特以魯終其身者耶學有所患在¶
<pb:KR4d0137_SBCK_002-10a>¶
守陳編而不能斷以獨見之明此其於古人¶
是非所以多失之也¶
　　京師所聞(丙戌四月至六月)¶
李似祖曹令德問何以知仁曰孟子以惻隱之¶
　心爲仁之端平居但以此體究乆乆自見因¶
問似祖令德㝷常如何說隱似祖云如有隱¶
憂勤恤民隱皆疾痛之謂也曰孺子將入於¶
井而人見之者必有惻隱之心疾痛非在已¶
也而爲之疾痛何也似祖曰岀於自然不可¶
已也曰安得自然如此&KR0002;體究此理知其所¶
<pb:KR4d0137_SBCK_002-10b>¶
　從來則仁之道不逺矣二人退余從容問曰¶
　萬物與我爲一其仁之體乎曰然¶
問論語言仁處何語最爲親切曰皆仁之方也¶
　&KR0002;正所謂仁則未之嘗言也故曰子罕言利¶
　與命與仁要道得親切唯孟子言仁人心也¶
　最爲親切¶
豐尚書(稷)嘗言少時見雪竇教人惜福云人無¶
壽夭禄盡則死昔元厚之死而復生於隂府¶
　見主吏謂之曰君禄未盡他時官至兩府然¶
　須惜福乃可延年厚之一生雖一杯飯亦必¶
<pb:KR4d0137_SBCK_002-11a>¶
先减而後食其餘奉養皆不敢過故身爲執¶
政壽逾七十雪竇之言於是可驗今日貴人¶
相髙以侈視其費用皆是無益畢竟何&KR0024;公¶
聞之曰此猶以利言也&KR0002;以義言之則簞食¶
萬鍾顧吾所得爲者如何耳¶
呉審律(儀)勸解易曰易難解曰及今可以致力¶
&KR0002;後力衰&KR0077;難曰某嘗觀聖人言易便覺措¶
辭不得只如乾坤兩卦聖人嘗釋其義於後¶
是則解易之法也乾之&KR0004;九潜龍勿用釋云¶
　陽在下也又曰龍德而隱者也又曰下也又¶
<pb:KR4d0137_SBCK_002-11b>¶
　曰陽氣潜藏又曰隱而未見行而未成此一¶
　爻耳反覆推明至五變其說然後巳今之釋¶
　者其於他卦能如是推明乎&KR0002;不能爾則一¶
　爻之義只可用之一事易三百八十四爻爻¶
　指一事則是其用止於三百八十四事而巳¶
　如易所該其果極於此乎&KR0002;三百八十四事¶
　不足以盡之則一爻之用不止於一事亦明¶
　矣觀聖人於繫辭發明卦義尚多其說果如¶
　今之解易者乎故某嘗謂說易須髣髴聖人¶
　之意然後可以下筆此其所以未敢苟也¶
<pb:KR4d0137_SBCK_002-12a>¶
問邵堯夫云誰信畫前元有易自從刪後更無¶
詩畫前有易何以見曰畫前有易其理甚微¶
　然即用孔子之已發明者言之未有畫前蓋¶
　可見也如云神農氏之耒耜蓋取諸益日中¶
爲市蓋取諸噬嗑黃帝堯舜之舟楫蓋取諸¶
　渙服牛乗馬蓋取諸隨益噬嗑渙隨重卦也¶
　當神農黃帝堯舜之時重卦未畫此理眞聖¶
　人有以見天下之𧷤故通變以冝民而易之¶
　道得矣然則非畫前元有易乎¶
問牆有茨之詩&KR0002;以爲勸戒似不必存曰著此¶
<pb:KR4d0137_SBCK_002-12b>¶
者欲知此惡不可爲耳所以不可爲以行無¶
隱而不彰雖幽闇深僻之中人亦可以知其¶
詳也人之爲惡多以人莫之知而宻爲之然¶
終不能掩宻爲之者其&KR0004;心也至於不能掩¶
蓋巳無如之何耳豈其所欲哉此君子所以¶
戒愼乎其所不睹恐懼乎其所不聞也¶
自非狙詐之徒皆知義足以勝利然不爲利疚¶
　而遷者幾希如管仲亦知義故其所爲多假¶
義而行自王者之迹熄天下以詐力相髙故¶
　常溺於利而不知反由孔子而後爲天下國¶
<pb:KR4d0137_SBCK_002-13a>¶
家不以利言者唯孟子一人守得定¶
九月丁卯子同生曰子同者正名其爲&KR0074;公之¶
子也猗嗟之詩序曰人以爲齊侯之子其詩¶
　曰展我甥&KR0006;則明莊公非齊侯之子矣以經¶
考之莊公之生&KR0074;公之六年也至十八年始¶
書夫人姜氏遂如齊而左傳因載申繻之諫¶
與&KR0074;公適齊之事則前此文姜蓋未嘗如齊¶
也未嘗如齊而人以莊公爲齊侯之子春秋¶
安得而不辨乎此春秋所以爲別嫌明微也¶
閔二年書鄭棄其師觀清人之詩序可見矣文¶
<pb:KR4d0137_SBCK_002-13b>¶
　公惡髙克使之將兵禦狄乆而不召遂使衆¶
散而歸豈非棄其師乎蓋惡其人而使之將¶
兵以外之兵何罪故止罪鄭¶
齊&KR0074;公攘戎狄而封衛未嘗請命于天子而專¶
封之也故春秋書城楚丘而不言其封衛蓋¶
　無取焉然則木𤓰羙&KR0074;公孔子何以取之曰¶
　木𤓰之詩衛人之詩也衛爲狄所㓕&KR0074;公救¶
而封之其恩豈可忘也欲厚報之不亦冝乎¶
　在衛人之義不得不以爲羙其取之也以衛¶
　人之義而巳&KR0002;春秋褒貶示天下之公故無¶
<pb:KR4d0137_SBCK_002-14a>¶
取¶
鄭季常作太學博士言養士之道當先善其心¶
　今殊失此意未知所以善之之方曰由今之¶
道雖賢者爲教官必不能善人心曰使荆公¶
當此職不知如何曰荆公爲相其道蓋行乎¶
當年今日學法荆公之法也巳不能善之矣¶
季常良乆曰如是如是¶
與季常言學者當有所疑乃能進德然亦湏着¶
力深方有疑今之士讀書爲學蓋自以爲無¶
　可疑者故其學莫能相尚如孔子門人所疑¶
<pb:KR4d0137_SBCK_002-14b>¶
　皆後丗所謂不必疑者也子貢問政子曰足¶
　食足兵民信之矣子貢疑所可去荅之以去¶
　兵於食與信猶有疑焉故能發孔子民無信¶
　不立之說&KR0002;今之人問政使之足食與兵何¶
　疑之有樊遲問仁子曰愛人問智子曰知人¶
　是蓋甚明白而遲猶曰未逹故孔子以舉直¶
　錯諸枉能使枉者直教之由是而行之於智¶
　之道不其庶矣乎然遲退而見子夏猶申問¶
　舉直錯諸枉之義於是又得舜舉皐陶湯舉¶
　伊尹爲證故仁智兼盡其說子夏問巧𥬇倩¶
<pb:KR4d0137_SBCK_002-15a>¶
&KR0006;羙目盻&KR0006;直推至於曰禮後乎然後巳如¶
使今之學者方得其&KR0004;問之荅便不復疑矣¶
蓋嘗謂古人以爲疑者今人不知疑也學何¶
以進季常曰某平生爲學亦常自謂無疑今¶
觀所言方知古之學者善學¶
問中庸只論誠而論語曾不一及誠何也曰論¶
語之教人凡言恭敬忠信所以求仁而進德¶
之事莫非誠也論語示人以其入之之方中¶
庸言其至也蓋中庸子思傳道之書不正言¶
其至則道不明孔子所罕言孟子常言之亦¶
<pb:KR4d0137_SBCK_002-15b>¶
猶是矣¶
易曰君子敬以直内義以方外夫盡其誠心而¶
　無僞焉所謂直也&KR0002;施之於事則厚薄𨺚殺¶
　一定而不可易爲有方矣敬與義本無二所¶
　主者敬而義則自此岀焉故有内外之辨其¶
實義亦敬也故孟子之言義曰行吾敬而巳¶
問孔子許子路升堂其品第甚髙何以見曰觀¶
其死猶不忘結纓非其所養素定何能爾邪¶
苟非其人則遑遽急迫之際方寸亂矣¶
問宰我於三年之喪猶有疑問何也曰此其所¶
<pb:KR4d0137_SBCK_002-16a>¶
　以爲宰我也凡學於孔子者皆欲窮究到無¶
　疑處方巳三年之喪在他人於此不敢發之¶
宰我疑以朞斷故必求質於聖人雖&KR0013;深責¶
　所不辭也¶
四科之目不盡孔門弟子之賢非可指爲定論¶
楊雄作太元準易此最爲誑後學後之人徒見¶
　其言艱深其數汗漫遂謂雄眞有得於易故¶
　不敢輕議其實雄未嘗知易¶
問必有事焉而勿正心勿忘勿助長旣不可忘¶
　又不可助長當如何着力曰孟子固曰至大¶
<pb:KR4d0137_SBCK_002-16b>¶
　至剛以直養而無害則雖未嘗忘亦不助長¶
温良恭儉讓此五者非足以盡孔子然必聞其¶
　政者以此耳¶
母意云者謂無私意耳&KR0002;誠意則不可無也¶
所謂時習者如嬰兒之習書㸃畫固求其似也¶
　&KR0002;習之而不似亦何用習學者學聖人亦當¶
　如此大槩必踐履聖人之事方名爲學習又¶
　不可不察習而不察與不習同&KR0002;今之學者¶
　固未嘗習而况於察¶
問何謂屢空曰此顔子所以殆庶幾也學至於¶
<pb:KR4d0137_SBCK_002-17a>¶
　聖人則一物不留於胷次乃其常也回未至¶
　此屢空而巳謂之屢空則有時乎不空¶
億則屢中非至誠前知也故不足取¶
問操則存如何曰古之學者視聽言動無非禮¶
　所以操心也至於無故不徹琴瑟行則聞佩¶
　玉登車則聞和鸞蓋皆欲収其放心不使惰¶
慢邪僻之氣得而入焉故曰不有博奕者乎¶
　爲之猶賢乎巳夫博奕非君子所爲而云爾¶
　者以是可以収其放心爾說經義至不可踐¶
　履處便非經義&KR0002;聖人之言豈有人做不得¶
<pb:KR4d0137_SBCK_002-17b>¶
　處學者所以不免求之釋老爲其有髙明處¶
如六經中自有妙理却不深思只於平易中¶
認了曾不知聖人將妙理只於㝷常事說了¶
曾子曰士不可以不弘毅人須能弘然後有容¶
　因言陳述古先生云丈夫當容人勿爲人所¶
容¶
旁招俊乂列于庶位宰相之任也今宰相欲擢¶
　任一人必令登對然後取旨用之夫人之賢¶
　不肖一見之頃安能盡知此蓋起於後丗宰¶
　相不堪委任之過¶
<pb:KR4d0137_SBCK_002-18a>¶
荆公云利者隂也隂當隱伏義者陽也陽當宣¶
著此說源流發於董仲舒然此正王氏心術¶
　之蔽觀其所爲雖名爲義其實爲利¶
春秋正是聖人處置事處他經言其理此明其¶
　用理旣明則其用不難知也¶
聖人作處本分之外不加毫末故以孔子之聖¶
　孟子止言其不爲巳甚而巳¶
或問操心曰書云以禮制心所謂操也如顔子¶
　克己復禮最學者之要&KR0002;學至聖人則不必¶
　操而常存&KR0045;雄言能常操而存者其唯聖人¶
<pb:KR4d0137_SBCK_002-18b>¶
　乎此爲不知聖人論及莊周言天人處曰絡¶
　馬首穿牛鼻是謂人曰是亦天也&KR0002;絡牛首¶
　穿馬鼻則不可謂之天論西銘曰河&KR0047;先生¶
　言理一而分殊知其理一所以爲仁知其分¶
　殊所以爲義所謂分殊猶孟子言親親而仁¶
　民仁民而愛物其分不同故所施不能無差¶
　等或曰如是則體用果離而爲二矣曰用未¶
　嘗離體也且以一身觀之四體百骸皆具所¶
　謂體也至其用處則屨不可加之於首冠不¶
　可納之於足則即體而言分在其中矣¶
<pb:KR4d0137_SBCK_002-19a>¶
吾從周非從其文也從其損益之意而巳¶
易言利見利用而終不言所以利故孔子罕言¶
　利或謂死與&KR0017;神子路所不得而問蓋不曉¶
　一致之理故錯認聖人之言¶
宰我問三年之喪非不知其爲薄也只爲有疑¶
　故不敢隱於孔子只此無隱便是聖人作處¶
問伯夷聖人猶有隘何也曰此自氣禀不同耳¶
　&KR0002;觀其百丗之下聞其風者頑夫廉懦夫有¶
　立志此是甚力量¶
　　　餘杭所聞(丁亥三月自侍下來)¶
<pb:KR4d0137_SBCK_002-19b>¶
周公東征&KR0022;君御事皆以爲不可周公徒得十¶
　夫之助决意征之禹征有苗㑹羣后誓之旣¶
　巳岀師朝廷上下冝無不以爲當者而益以¶
　一言賛之禹遂振旅而還而苗亦隨格豈周¶
　公之德不逮禹乎蓋舜之時在廷莫非君子¶
　而天下巳大治矣其敢逆命者獨有苗而已¶
　縱而不治未足爲害如必欲誅之則太平之¶
　民自受其病矣故與其勤師逺伐不&KR0002;修德¶
　以待其來之爲愈也&KR0002;夫三監之叛其變起¶
　王室非可以夷狄待之也况又成王㓜冲涖¶
<pb:KR4d0137_SBCK_002-20a>¶
　政之&KR0004;君子之道不勝小人不誅而縱之其¶
禍將不勝救矣當是之時雖無十夫之助周¶
　公亦不可巳此所以必征之也易曰莧陸夬¶
夬中行无咎其舜之事乎如往年靖州之師¶
其出固有名&KR0002;以舜之事言之其孰爲得自¶
靖爲郡荆湖至今&KR0013;其害¶
問帝乃誕敷文德則自班師之後然後敷之也¶
敷文德之事何以見曰舞干羽是也古之時¶
　文武一道故干戈兵噐也用之於戰陣則爲¶
武用之於舞蹈則爲文曰敷文德云者巳不¶
<pb:KR4d0137_SBCK_002-20b>¶
爲武備矣¶
人之生也直是以君子無所往而不用直直則¶
　心得其正矣以乞醯證父爲直不得其正者¶
　也古之於㓜子常示母誑所以養其直也其¶
養之也有素如此以怨報怨以德報怨皆非¶
直也所謂直者公天下之好惡而不爲私焉¶
耳曰如是則以德報德何以辨之曰所謂德¶
非姑息之謂也亦盡其道而不爲私焉耳&KR0002;¶
姑息則不能無私矣曰人有德於我不幸而¶
適遇所當施之者非吾意之所欲能不少有¶
<pb:KR4d0137_SBCK_002-21a>¶
委曲如&KR0067;公之斯之於子濯孺子不亦可乎¶
　曰然¶
問舜之時在廷之臣多矣至傳禹以天下而禹¶
獨推皐陶何也曰舜徒得此兩人而天下已¶
治故也禹揔百揆而皐陶施刑内外之治舉¶
矣古者兵刑之官合爲一觀舜之命皐陶蠻¶
　夷猾夏是其責也則皐陶之職所施於外者¶
　爲詳故皐陶雖不可以無禹而禹亦不可以¶
　無皐陶是以當舜之欲傳位禹獨推之餘人¶
　不與焉孟子曰舜以不得禹皐陶爲已憂而¶
<pb:KR4d0137_SBCK_002-21b>¶
　子夏亦言舜有天下選於衆舉皐陶不仁者¶
逺矣蓋有見乎此¶
忠信乃爲進德之基本無忠信則如在虚空中¶
　行德何以進¶
問孔子於舊舘人之喪遇於一哀而岀涕遂說¶
　驂以&KR0608;之曰吾惡夫涕之無從也而顔淵死¶
　子哭之慟顔路請子之車以爲之槨而不與¶
　何也曰遇於一哀而岀涕者不期然而然也¶
　然哀有餘也故必有以文之此說驂之禮所¶
　由起乎顔淵死子曰天喪予天喪予則其存¶
<pb:KR4d0137_SBCK_002-22a>¶
　亡與之爲一矣故其哭之也不自知其慟也¶
其於此奚以文爲文非所以施於顔淵則車¶
　之與不與也惟義所在而已¶
𫉬乎上有道不信乎朋友弗𫉬乎上矣信乎朋¶
　友有道不順乎親弗信乎朋友矣順乎親有¶
　道反身不誠不恱於親矣今之君子欲行道¶
　以成天下之務反不知誠其身豈知一不誠¶
　它日舟中之人盡爲敵國乎故曰不誠未有¶
　能動者也夫以事上則上疑以交朋友則朋¶
　友疑至於無往而不爲人所疑道何可行哉¶
<pb:KR4d0137_SBCK_002-22b>¶
蓋忘機則非其𩔖可親機心一萌鷗鳥舞而¶
　不下矣¶
大學一篇聖學之門户其取道至徑故二程多¶
令&KR0004;學者讀之蓋大學自正心誠意至治國¶
家天下只一理此中庸所謂合内外之道也¶
&KR0002;内外之道不合則所守與所行自判而爲¶
　二矣孔子曰子帥以正孰敢不正子思曰君¶
　子篤恭而天下平孟子曰其身正而天下歸¶
之皆明此也¶
伊尹所以事君更無回互唯知忠而巳所以能¶
<pb:KR4d0137_SBCK_002-23a>¶
　爲放太甲之事然如此而天下不疑者誠意¶
　素著故也因問孟子云有伊尹之志則可後¶
　丗之爲人臣者不幸而適遇此事而有伊尹¶
　之志不知行得否&KR0002;行不得是伊尹之事不¶
　可法於後也曰&KR0002;有伊尹之志其素行足信¶
　何爲不可但觀蜀先主當時以其子屬諸葛¶
　孔明曰嗣子可輔輔之如不可輔君自取之¶
　備死孔明操一國之權當時軍國大務人材¶
　進退唯孔明是聽而蜀之人亦莫之疑也蓋¶
　孔明自非簒弑之人其素行足信也&KR0002;如司¶
<pb:KR4d0137_SBCK_002-23b>¶
馬懿其誰信之伊尹之事自後丗觀之以爲¶
　異其實亦所謂中道¶
問成湯放桀惟有慙德何也曰橫渠嘗言湯武¶
　之功聖人之不幸也&KR0002;論君臣之義則爲臣¶
　而事其君當使其君如堯舜乃是旣不能使¶
其君如堯舜至其君得罪於天下而放之豈¶
其所欲哉成湯之事以言順乎天而應乎人¶
　何慙之有然自人情觀之旣以堯舜之禪爲¶
盡善則征誅而有天下安能無愧乎¶
問文姜與齊侯淫詩人以不能防閑其母刺莊¶
<pb:KR4d0137_SBCK_002-24a>¶
　公莊公固當深罪乎曰固可罪也觀載驅之¶
　詩言魯道有蕩則魯之君臣蕩然無以禁止¶
　之也夫君夫人之岀入其威儀物數甚矣其¶
　曰齊子夕發又何其易乎禮婦人㓜從父兄¶
　嫁從夫夫死從子旣曰從子子乃不能防閑¶
　之恣其淫亂於誰責而可乎許穆夫人思歸¶
　唁其兄而義不得其賦載馳之詩曰大夫君¶
　子無我有&KR0057;是雖欲歸不可得也曰凱風何¶
　以美孝子曰不能安其室是求嫁也嫁猶以¶
　正非如姜氏之淫于齊也又此詩之所取特¶
<pb:KR4d0137_SBCK_002-24b>¶
　美其&KR0018;罪引慝而巳&KR0002;叔于田之詩序所謂¶
　不勝其母以害其弟其刺之蓋與猗嗟之刺¶
　莊公同意¶
或曰吕吉甫云管仲今人未可輕議之如列子¶
　所載仲論隰朋之爲人上忘而下不叛愧不¶
　&KR0002;黃帝而哀不己&KR0002;者又如論語稱管仲奪¶
　伯氏駢邑三百飯䟽食没齒無怨言則其所¶
　能所爲可謂髙矣如仲者但不如孔子耳何¶
　可輕議曰此未見仲小器之實也&KR0002;管仲只¶
　不如孔子曾西何以不爲¶
<pb:KR4d0137_SBCK_002-25a>¶
艮止也止其所也故繫辭曰止萬物者莫善乎¶
　艮又曰成言乎艮艮者萬物之所成終而所¶
成始也止於此矣復岀乎震不終止也故艮¶
卦曰時止則止時行則行¶
觀盥而不薦有孚顒&KR0002;誠意所寓故也古人脩¶
身齊家治國平天下本於誠吾意而巳詩書¶
　所言莫非明此者但人自信不及故無其效¶
　聖人知其效必本於此是以必由也或曰正¶
　心於此安得天下便平治曰正心一事自是¶
　人未嘗深知之&KR0002;深知而體之自有其效觀¶
<pb:KR4d0137_SBCK_002-25b>¶
　後丗治天下皆未嘗識此然此亦惟聖人力¶
　做得徹蓋心有所忿懥恐懼好樂憂患一毫¶
　少差即不得其正自非聖人必湏有不正處¶
　然有意乎此者隨其淺深必有見效但不如¶
　聖人之效著矣觀王氏之學蓋未造乎此其¶
　治天下專講求法度如彼脩身之潔冝足以¶
　化民矣然卒不逮王文正吕晦叔司馬君實¶
　諸人者以其所爲無誠意故也明道常曰有¶
　𨵿雎麟趾之意然後可以行周官之法度蓋¶
　深逹乎此因問顔子克巳欲正心耶曰然¶
<pb:KR4d0137_SBCK_002-26a>¶
或問經綸天下湏有方法亦湏才氣運轉得行¶
　曰天保以上治内采薇以下治外先王經綸¶
　之迹也其效博矣然觀其作處豈嘗費力本¶
　之誠意而巳今鹿鳴四牡諸詩皆在先王所¶
　歌以燕群臣勞使臣者也&KR0002;徒取而歌之其¶
　有效乎然則先王之用心蓋有在矣如書堯¶
　典序言克明俊德以至親睦九族平章百姓¶
　恊和萬&KR0022;法度蓋未及也而其效巳臻&KR0058;民¶
　於變時雍然後乃命羲和欽&KR0002;昊天之事然¶
　則法度雖不可廢豈所宜先¶
<pb:KR4d0137_SBCK_002-26b>¶
未易見而玩易之文以言易&KR0002;說得深即不是¶
　聖人作用處&KR0002;說得淺常人之談耳¶
因言秦漢以下事曰亦湏是一一識别得過欲¶
　識别得過湏用着意六經六經不可容易看¶
　了今人多言要作事湏看史史固不可不看¶
　然六經先王之迹在焉是亦足用矣必待觀¶
　史未有史書以前人何以爲據蓋孔子不存¶
　史而作春秋春秋所以正史之失得也今人¶
　自是不留意六經故就史求道理是以學愈¶
　博而道愈逺&KR0002;經術明自無工夫及之使有¶
<pb:KR4d0137_SBCK_002-27a>¶
　工夫及之則取次提起一事便湏斷遣處置¶
得行何患不能識别¶
盥而不薦&KR0004;未嘗致物也威儀度數亦皆未舉¶
　而巳有孚顒&KR0002;其所以交於神明者蓋有在¶
　矣又云禮莫重於𥙊𥙊莫重於灌蓋求&KR0017;神¶
　於幽隂之時未致其文於此而能致誠以格¶
　&KR0017;神則自灌而往其威儀度數足觀矣&KR0002;不¶
　旣其實而徒以䌓文從事何足觀乎故孔子¶
　嘗曰禘自旣灌而往者吾不欲觀之矣蓋歎¶
　時也易曰東鄰殺牛不如西鄰之禴𥙊又曰¶
<pb:KR4d0137_SBCK_002-27b>¶
　二簋可用享其不貴物而貴誠如此又云古¶
人所以交神而接人其道一主於誠&KR0004;無二¶
也故曰明則有禮樂幽則有&KR0017;神幽明本一¶
　理故所以感之者亦以一理聖人以神道設¶
教而天下服所謂神道誠意而巳誠意天德¶
也¶
又云無誠意以用禮則所爲繁文末節者僞而¶
　巳故老子絶㓕禮學而曰忠信之薄亂之首¶
　也¶
予欲觀古人之𧰼汝明非謂明其禮意也衣服¶
<pb:KR4d0137_SBCK_002-28a>¶
所以章有德五服五章或非其稱不明孰甚¶
焉¶
棠棣之言朋友不可相責望蓋君子恕以處朋¶
友也&KR0002;爲人朋友所以自處則不可爾周官¶
以孝友睦婣任恤考人之行&KR0002;不可責人聖¶
人何以制法夫鄰里郷黨力足以相助相持¶
猶不敢不勉而况於朋友乎¶
問所解論語犯而不校處云視天下無一物非¶
仁也故雖犯而不校此如四海皆兄弟之義¶
看否曰然仁者與物無對自不見其有犯我¶
<pb:KR4d0137_SBCK_002-28b>¶
者更與誰校如孟子言仁者無敵亦是此理¶
龜山先生語録卷第二¶
<pb:KR4d0137_SBCK_002-29a>¶
