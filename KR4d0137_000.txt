# -*- mode: mandoku-view; -*-
#+TITLE: 龜山先生語錄
#+DATE: 2015-09-12 00:16:16.506856
#+PROPERTY: ID KR4d0137
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 0
#+PROPERTY: FILE SB07n0637-000龜山先生語錄後錄-上.
<pb:KR4d0137_SBCK_000-1a>¶
龜山楊先生語録後録上¶
楊時於新學極精今日一有所問能盡知其短¶
　而持之介甫之學大抵支離伯淳嘗與楊時¶
　讀了數篇其後盡能推𩔖以通之(見程氏/遺書)¶
伊川荅楊中立論西銘中立書尾云判然無疑¶
　伊川曰楊時也未判然(見祁寛所記尹公語)¶
舊在二先生之門者伯淳最愛中立正叔最愛¶
　定夫二人氣象亦相似(見上蔡語録)¶
<pb:KR4d0137_SBCK_000-1b>¶
¶
龜山楊先生語録後録上¶
#+PROPERTY: JUAN 0
#+PROPERTY: FILE SB07n0637-000龜山先生語錄後錄-下.
<pb:KR4d0137_SBCK_000-2a>¶
龜山楊先生語録後録下¶
宋興百有餘年四方無虞風俗敦厚民不識干¶
　戈有儒生於江南髙談詩書自擬伊傅而實¶
竊佛老之似濟非鞅之術舉丗風動雖巨德¶
故老有莫能燭其姦其說一行而天下始紛¶
紛多事反理之評詭道之論日以益熾邪慝¶
相承卒兆裔夷之禍考其所致有自來矣靖¶
康&KR0004;龜山楊公任諌議大夫國子𥙊酒始推¶
本論奏其學術之謬請追奪王爵罷去配饗¶
雖當時餘黨猶夥公之說未得盡施然大統¶
<pb:KR4d0137_SBCK_000-2b>¶
　中興論議一正到于今學者知荆舒禍本而¶
　有不屑焉則公之息邪說距詖行放滛辭以¶
　承孟氏者其功顧不大哉是宜列之學宫使¶
　韋布之士知所尊仰而况公舊所臨流風善¶
　政之及祀事其可闕乎瀏陽實潭之屬邑紹¶
　聖&KR0004;公嘗辱爲之宰歳饑發廩以賑民而部¶
　使者以催科不給罪公公之德於邑民也深¶
　矣後六十有六年建安章才邵來爲政&KR0099;然¶
　念風烈咨故老葺公舊所爲飛鴻閣繪像於¶
　其上以示後學以慰邑人之思去而不忘也¶
<pb:KR4d0137_SBCK_000-3a>¶
　又六年貽書俾熹記之熹生晚識陋何足以¶
　窺公之藴惟公師事河南二程先生得中庸¶
鳶飛魚躍之傳於言意之表踐履純固卓然¶
爲一丗儒宗故見於行事深切著明如此敢¶
　表而出之庶幾慕用之萬一云爾(飛鴻閣𦘕/像記)¶
龜山天資髙朴實簡易然所見一定更不須窮¶
　究某嘗謂這般人皆是天資出人非假學力¶
　如龜山極是簡易衣服也只據見定終日坐¶
　在門限上人犯之亦不校其簡易率皆如此¶
喜怒哀樂未發龜山敬而無失之說甚好¶
<pb:KR4d0137_SBCK_000-3b>¶
問龜山云消息盈虚天且不能暴爲之去小人¶
　亦不可驟如何曰只看時如何不可執天亦¶
　有迅雷風烈之時¶
又言龜山先生年少未見伊川時先去看莊列¶
等文字後來雖見伊川然而此念熟了不覺¶
　時發出來游定夫尤甚羅仲素時復亦有此¶
意¶
龜山往來太學過廬山見常緫緫亦南劒人也¶
　與龜山論性謂本然之善不與惡對後胡文¶
　定得其說於龜山至今諸胡謂本然之善不¶
<pb:KR4d0137_SBCK_000-4a>¶
與惡對與惡爲對者又别有一善常緫之言¶
　&KR0004;未爲失&KR0002;論本然之性只一味是善安得¶
　惡來人自去壞了便是惡旣有惡便與善爲¶
　對今他却說有不與惡對底善又有與惡對¶
底善如近年郭子和九圗便是如此見識上¶
　面書一圈子寫性善字從此牽下兩邊有善¶
　有惡或云恐文定當來未甚有差後來傳襲¶
　節次訛舛曰看他說善者賛美之詞不與惡¶
　對巳自差異¶
理不外物&KR0002;以物便爲道則不可如龜山云寒¶
<pb:KR4d0137_SBCK_000-4b>¶
　衣饑食岀作入息無非道伊尹耕於有莘之¶
　野以樂堯舜之道夫堯舜之道豈有物可玩¶
　哉即耕於有莘之野是巳恁地說却有病物¶
　只是物所以爲物之理乃道也¶
龜山言天命之謂性人欲非性也天命之善本¶
　是無人欲不必如此立說胡子知言云天理¶
　人欲同體而異用同行而異情自是他全錯¶
　看了¶
問橫浦語録載張子韶戒殺不食蠏髙抑崇相¶
　對故食之龜山云子韶不殺抑崇故殺不可¶
<pb:KR4d0137_SBCK_000-5a>¶
　抑崇退龜山問子韶周公何如對曰仁人曰¶
　周公驅猛獸兼夷狄㓕國者五十何嘗不殺¶
　亦去不仁以行其仁耳先生云此特見其非¶
　不殺耳猶有未盡須知上古聖人制爲罔&KR0328;¶
　佃漁食禽獸之&KR0079;但君子逺庖厨不暴殄天¶
　物須如此說方切事情¶
草堂先生及識元城劉器之楊龜山龜山之岀¶
　時巳七十歳却是從蔡攸薦岀他那時却是¶
　覺得這邉扶持不得事𫝑也極故要附此邊¶
　人所以薦龜山&KR0004;縁蔡攸與蔡子應說令其¶
<pb:KR4d0137_SBCK_000-5b>¶
　薦舉人才答云太師用人甚廣又要討甚麽¶
　人曰縁(都/是)𫝑利之徒恐緩急不可用公知有¶
　山林之人可見告他便說某只知郷人鼔山¶
　下張觷字柔直其人甚好蔡攸曰家間子姪¶
　未有人教可屈他來否此人即以告張張即¶
　從之及教其子姪儼然正師弟子之分異於¶
　前人得一日忽開諭其子弟以奔走之事其¶
　子弟駭愕即告之曰&KR0002;有賊來先及汝等汝¶
　等能走乎子弟益驚駭謂先生失心以告老¶
　蔡老蔡因悟曰不然他說得是蓋京父子此¶
<pb:KR4d0137_SBCK_000-6a>¶
　時要喚許多好人岀巳知事變必至即請張¶
　公叩之張言天下事𫝑至此巳不可救𫝑只¶
　得且收舉个賢人岀以爲緩急𠋣仗耳即令¶
　張公薦人張公於是薦許多人龜山在一人¶
　之數今龜山墓誌云㑹有告大臣以天下將¶
　變宜急舉賢以存國於是公岀謂此張後爲¶
　某州縣丞到任即知虜人入㓂必有自海道¶
　至者於是買木爲造舡之備踰時果然虜自¶
　海入㓂科州縣造舟倉卒擾擾油&KR0069;木材莫¶
　不踊貴獨張公素備不勞而辦以此見知於¶
<pb:KR4d0137_SBCK_000-6b>¶
　帥憲即辟知&KR0047;劒㑹葉鐡入㓂民人大恐他¶
　即告諭安存之即率城中諸富家令岀錢米¶
　沽酒買肉爲蒸糊之𩔖遂分民兵三替逐替¶
　燕犒酒食授以兵器先一替岀城與賊接戰¶
　即犒第二替岀先替未倦而後替即得助之¶
　民大喜遂射殺賊首冨民中有識葉鐡者即¶
　厚勞之忽令執兵只今執長鎗上懸白旗令¶
　見葉鐡即以白旗指向之衆人上了弩即其¶
　所指而發遂中之後都統任某欲爭功亦讓¶
　與之其餘諸盗却得都統之力放賊之叔父¶
<pb:KR4d0137_SBCK_000-7a>¶
　以成反間¶
論及龜山先生曰龜山彈蔡京也是只不迅速¶
　林擇之曰龜山晚岀一節亦不是先生曰也¶
　不干晚岀事&KR0002;岀來做得事也無妨他性慢¶
　看道理也如此平常處看得好緊要處却放¶
　緩了做事都渙散無倫理將樂人性急麄率¶
　龜山却恁寛平此是間岀然其麄率處依舊¶
　有土風在¶
或問龜山晚年岀處不可曉其召也以蔡京然¶
　在朝亦無大建明曰以今觀之則可以追咎¶
<pb:KR4d0137_SBCK_000-7b>¶
當時無大建明&KR0002;自家處之不知當時所當¶
建明者何事或云不過擇將相爲急曰也只¶
好說不知當時事𫝑如何擇將相固是急然¶
不知當時有甚人可做當時將只說种師道¶
　相只說李伯紀然固皆嘗用之矣又况自家¶
　言之彼亦未便見聽據當時𫝑亦無可爲者¶
　不知有大聖賢又如何耳¶
問龜山晚年岀得是否曰岀如何不是只看岀¶
　得如何當&KR0004;&KR0002;能有所建明而岀則勝於不¶
　出曰渠用蔡攸薦亦未是曰亦不妨但當時¶
<pb:KR4d0137_SBCK_000-8a>¶
　事急且要速得一好人岀來救之只是岀得¶
　來不濟事耳觀渠爲諌官將去猶惓惓於一¶
　對巳而不得對及觀其所言第一正心誠意¶
　意欲上推誠待宰執第二理㑹東&KR0047;綱運當¶
　時宰執皆庸繆之流待亦不可不待亦不可¶
　不告以窮理而告以正心誠意賊在城外道¶
　途正梗縱有東&KR0047;綱運安能逹所謂雖有粟¶
　安得而食諸當危急之時人所屬望而著數¶
　乃如此所以使丗上一等人𥬇儒者以爲不¶
　足用正坐此耳問圍城時李伯紀如何曰當¶
<pb:KR4d0137_SBCK_000-8b>¶
　時不使他更誰使士氣至此蕭索無餘他人¶
　皆不肯向前惟有渠尚不顧死且得𠋣仗之¶
　問姚平仲刼寨事是誰發曰人皆歸罪伯紀¶
　此乃是平仲之謀姚种皆西方將家師道巳¶
　立功平仲恥之故欲以竒功取勝之刼不勝¶
　欽廟親批令伯紀䇿應或云當時&KR0002;再刼可¶
　勝但無人敢主張問种師中河東之死或者¶
　亦歸罪伯紀曰不然嘗親見一將官說師中¶
　之敗乃是爲流矢所中非戰敗渠親見之甚¶
　可怪如种師道方爲樞密朝廷𠋣重遽死此¶
<pb:KR4d0137_SBCK_000-9a>¶
　亦是氣數伯紀管　御營欽廟授以空名¶
　告身自觀察使以下使之自&KR0024;師道只用一¶
　二小使臣誥　御批云大臣作福作威漸不¶
　可長及遣救河東伯紀度𫝑不可辭不行¶
　御批云身爲大臣遷延避事是時許崧老爲¶
　右丞與伯紀善書杜郵二字與之伯紀悟遂¶
　行當危急時反爲姦臣所使豈能做事問种¶
　師道果可依仗否曰師道爲人口訥語言不¶
　能岀上問和親曰臣執干戈以衛社稷不知¶
　其他遂去不能反覆力執大抵是時在上者¶
<pb:KR4d0137_SBCK_000-9b>¶
　無定說朝變夕改縱有好人亦做不得事¶
道夫問龜山晚歳一岀爲士詬罵果有之否曰¶
　他當時一岀追奪荆公王爵罷配饗夫子且¶
　欲毀劈三經板士子不樂遂相與聚問三經¶
　有何不可輙欲毀之當時龜山亦謹避之問¶
　或者疑龜山此岀爲無&KR0024;於事徒爾紛紛或¶
　以爲大賢岀處不可以此議如何曰龜山此¶
　行固是有病但只後人又何曽夢到他地位¶
　在惟胡文定以柳下恵援而止之而止比之¶
　極好¶
<pb:KR4d0137_SBCK_000-10a>¶
龜山之岀人多議之惟胡文定公之言曰當時¶
　&KR0002;能聽用决須救得一半此語最公蓋龜山¶
　當此時雖&KR0018;重名亦無殺活手叚&KR0002;謂其懷¶
　蔡氏汲引之恩力庇其子至有謹勿擊居安¶
　之語則誣矣幸而此言岀於孫覿人自不信¶
坐客問龜山先生立朝事先生曰胡文定論得¶
　好朝廷&KR0002;委呉元忠輩推行其說决須救得¶
　一半不至如後來狼狽然當時國𫝑巳如此¶
虜&KR0004;退後便須急急理㑹如救焚拯溺諸公¶
今日論蔡京明日論王黼當時姦黨各已行¶
<pb:KR4d0137_SBCK_000-10b>¶
　遣了只管理㑹不休擔閣了日子如呉元忠¶
　李伯紀向來亦是蔡京引用免不得略遮庇¶
　只管喫議論龜山亦&KR0013;孫覿軰窘擾¶
龜山銘誌不載髙麗事他引歐公作梅聖俞墓¶
　誌不載布文詩事辨得甚好孰能識車中之¶
　狀意欲施事見韓詩外傳¶
伯夷微似老子胡文定作龜山先生墓誌主張¶
　龜山似柳下惠看來是如此¶
龜山與廖尚書說義利事廖云義利却是天理¶
　人欲龜山曰只怕賢錯認以利爲義也後來¶
<pb:KR4d0137_SBCK_000-11a>¶
　&KR0013;召主和議果如龜山說廖&KR0004;舉鄭厚與某¶
　人可見其賢此二人二人皆要(上恐脫/不字)主和¶
　議及廖&KR0013;召却不問此二人却去葉孝先商¶
　量及爲中丞又薦鄭轂然廖終與秦不合而¶
岀但&KR0004;不能别義利之分亦是平時講之不¶
熟也鄭博士某舊見之年七十餘云嘗見上¶
　蔡先生先人甚敬之¶
國說胡珵德輝所著文字問德輝何如人曰先¶
　友也𣈆陵人曽從龜山游故所記多龜山說¶
　話能詩文墨𨽻皆精好嘗見先人館中唱和¶
<pb:KR4d0137_SBCK_000-11b>¶
　一卷惟胡詩特佳趙忠簡公當國與張嵲巨¶
　山同爲史官及趙公去位張魏公獨相以爲¶
　元祐未必全是熈豐未必全非遂擢何掄仲¶
李似表二人爲史官胡張所修史皆摽岀欲¶
改之胡張遂求去及忠簡再入相遂去何李¶
　依舊用胡張爲史官成書奏上弄得都成私¶
　意¶
龜山雜愽是讀多少文字¶
<pb:KR4d0137_SBCK_000-12a>¶
¶
龜山楊先生語録後録下¶
<pb:KR4d0137_SBCK_000-12b>¶
¶
　　　後學天台呉堅¶
　　　刋于福建&KR0519;治¶
